---
title: "Începe aici"
description: ""
images: [""]
draft: false
menu: main
weight: 1
translationKey: "start-here"
---

## Pasul unu
De-abia ai început să cauți un apartament? Deschide ghidul și află unde să cauți, cum să scrii aplicații și, cel mai important, care sunt **drepturile** tale de chiriaș sau chiriașă.

[Cum să găsești un apartament în Berlin: un ghid](https://docs.google.com/presentation/d/1g85RpL3Q8b2TpvIm2KSYJlk62-iDWRYiudLutVi-2f0/edit?usp=sharing)

 

## Pasul doi
Credeai că te descurci, dar apoi ai citit cuvântul *Mietschuldenfreiheitsbescheinigung* și nu știi ce să faci? Uită-te la glosarele noastre\!

 

## Pasul trei
Ai găsit niște apartamente online și vrei să le vizitezi. Dar mai întâi trebuie să pregătești câteva documente. Acestea sunt cele de bază:

### Schufa

Mulți dintre proprietarii și proprietarele din Berlin cer celor care vor să închirieze un apartament un raport de credit Schufa. Raportul e folosit ca să evalueze capacitatea chiriașelor și chiriașilor de a plăti chiria la timp.

Oricine poate obține o Schufa, dar este mai dificil dacă de-abia ai ajuns în Berlin: cu cât Schufa găsește mai puține informații despre tine în Germania, cu atât mai greu este să obții un scor de credit. Ajută să îți deschizi un cont bancar și să închei un contract de telefonie în Germania (pe care îl și plătești la timp).

Îți poți comanda un certificat Schufa online, cu o validitate de 6 luni, pentru aproximativ 30 de euro, de aici: [https://www.schufa.de](https://www.schufa.de/)

### Mietschuldenfreiheitsbescheinigung

[Mietschuldenfreiheitsbescheinigung](/ro/glossary/ce-este-un-mietschuldenfreiheitsbescheinigung/) este un certificat care arată că nu ai datorii neplătite de când ai stat în chirie în trecut. Majoritatea proprietarelor și proprietarilor cer celor care vor să închirieze un apartament un astfel de document. Certificatul este oferit de fostul proprietar sau fosta proprietară și este important să îl ceri înainte să te muți. (Teoretic nu ai nevoie de acest certificat dacă de-abia te-ai mutat în Germania, dar nu strică să încerci să îl obții oricum).

### Privathaftpflichtversicherungsschein

Privathaftpflichtversicherungsschein este un tip de asigurare care este necesar atunci când cauți un apartament. Este un certificat oferit de companii private de asigurări și poate fi folosit ca dovadă că poți plăti orice pagube accidentale ai putea cauza în apartamentul tău sau în apartamentele vecinelor tale sau ale vecinilor tăi.


### Bürgschaftserklärung

Dacă ești student sau studentă și ai un venit scăzut, poți să oferi proprietarei/proprietarului un [Bürgschaftserklärung](/ro/glossary/ce-este-un-formular-de-eine-buerge-guarantor/), un certificat de girant. Dacă ai un partener/o parteneră,  un prieten/o prietenă, un părinte sau un gardian legal care câștigă mai mult decât tine, acesta/aceasta poate semna un certificat care confirmă că vor prelua responsabilitatea plății chiriei dacă tu nu îți permiți. Chiar și dacă nu intenționează cu adevărat să facă acest lucru, s-ar putea ca proprietara sau proprietarul să aibă mai multă încredere în tine dacă le oferi acest document.
 

După ce ai adunat totul, e timpul să scrii scrisoarea de aplicație. [Aici](https://docs.google.com/document/d/1Ml-2taKWwS9D6CeKwKzC2j4TklmW-NWs6eS8BogACgg/edit?usp=sharing) este un model în germană și engleză, doar adaugă detaliile tale\!
 

## Pasul patru 
Ți-ai dat seama că ești eligibil/eligibilă pentru Wohnungsberechtigungsschein (WBS), adică pentru chirii scăzute? Află mai multe din aceste ghiduri făcute special pentru persoane care nu sunt din Germania

- [WBS Handbook 1](https://germanyso.com/en/how-to-berlin/settle-down/english-guide-to-wohnungsberechtigungschein-wbs-for-flat/)
- [WBS Handbook 2](https://handbookgermany.de/en/wbs)


## Pasul cinci
Ai găsit un apartament\! Acum îți recomandăm foarte mult să te alături unei asociații de chiriași și chiriașe. Acestea costă în jur de 40 de euro pe an și oferă toate sfaturile despre drepturile chiriașelor și chiriașilor de care ai nevoie, plus susținere legală dacă este cazul. Chiar și dacă crezi că proprietarul tău sau proprietara ta nu o să încerce nimic neplăcut (și să fim serioși, probabil o să încerce), o astfel de asociație o să îți ofere siguranță și liniște. Există câteva asociații în Berlin. Două exemple ar fi:

- [Mieterschutzbund](https://www.mieterschutzbund.de/)
- [Berliner Mieterverein](https://www.berliner-mieterverein.de/)


## Pasul șase
Te-ai mutat în noul apartament, dar ai probleme cu proprietarul sau proprietara. Află care îți sunt drepturile în diverse situații aici:

- Informații oferite de Mieterverein despre drepturile tale: [MV informați despre drepturi](https://www.berliner-mieterverein.de/recht/infoblaetter)
- Vecinii sau vecinele comentează despre cum asculți muzică?: [Drepturi legate de muzică](https://www.berliner-mieterverein.de/recht/infoblaetter/info-94-musik-in-der-mietwohnung-was-erlaubt-ist-und-was-nicht.htm)
- Vrei să îți iei un câine?: [Sfaturi despre animale de companie](https://www.bmgev.de/mietrecht/tipps-a-z/artikel/haustiere/)
- Ce poți face despre mucegai și umezeală în apartament: [Mucegai și umezeală](https://www.bmgev.de/mietrecht/tipps-a-z/artikel/feuchtigkeit/)
- [Aici](https://www.bmgev.de/mietrecht/musterbriefe/) poți găsi multe modele de scrisori pe care s-ar putea să ai nevoie să le trimiți proprietarei sau proprietarului după ce ai găsit un apartament.

 

## Pasul șapte
Te bucuri de noul tău apartament și te gândești că totul e prea frumos ca să fie adevărat. Și poate chiar e așa: primești o scrisoare de Eigenbedarfskündigung. Eigenbedarfskündigung, încheierea contractului pentru uzul proprietarei sau proprietarului, este din păcate o problemă din ce în ce mai des întâlnită în Berlin. Le permite proprietarelor și proprietarilor să te evacueze din apartament pentru a-l folosi pentru propriile nevoi (de ex., pentru a se muta în apartament sau pentru a-l oferi unei rude). Dar nu îți face griji, există opțiuni dacă ți se întâmplă asta. Este important să ceri ajutorul prietenelor și prietenilor, să lupți împotriva evacuării și să faci public ce ți se întâmplă\! Uite câteva broșuri folositoare, produse de grupul din Kreuzberg Eigenbedarf kennt keine Kündigung.

- [German Info Leaflet](https://drive.google.com/file/d/16iRgL5WEvHx9bHd-U0xbBnK6IWZ96RrJ/view?usp=drive_link)

- [English Info Leaflet](https://docs.google.com/document/d/1gMw4XGe6BHubfKY18UHF92jCY_9czDOl56ronIAlGw8/edit?usp=sharing)

Mai mult informații despre Eigenbedarfskündigung: 

- [Eigenbedarfskündigung](https://www.berliner-mieterverein.de/recht/infoblaetter/info-67-die-eigenbedarfskuendigung.htm)
- [Eigenbedarfskündigung 2](https://www.bmgev.de/mietrecht/tipps-a-z/artikel/eigenbedarf/)


Și ce poți face dacă proprietarul sau proprietara îți anulează contractul? [Informații despre anularea contractului](https://www.berliner-mieterverein.de/recht/infoblaetter/info-91-kuendigungfristen-fuer-wohnung-und-mietverhaeltnis-durch-mieter-und-vermieter.htm)

 

## Pasul opt
Te-ai luptat cu proprietara sau proprietarul și ai parte de liniște, dar dintr-o dată îți crește chiria. Verifici [ Mietspiegel](https://www.stadtentwicklung.berlin.de/wohnen/mietspiegel/) (mai mult informații despre asta în ## Pasul unu) și îți dai seama că a crescut ilegal de mult. Vorbește cu asociația ta de chiriașe și chiriași și pregătește-te să scrii o scrisoare prin care anunți că vrei sa aplici [Mietpreisbremse](https://www.bmgev.de/mietrecht/musterbriefe/detailansicht/article/mietpreisbremse-einfache-ruege-fuer-mietvertraege-ab-2019/). 

 

## Pasul nouă: 
Încă te bucuri de apartamentul tău cu o chirie rezonabilă, dar e timpul să te muți. Acum trebuie să scrii o [Kündigungschrieben](https://docs.google.com/document/d/1YrVSan-ZrMo2mOprYhETlp501BhaOS5O/edit?ouid=105042301035107932863&rtpof=true&sd=true&usp=sharing) – o scrisoare de încheiere a contractului. Și trebuie să fie o scrisoare pe care o trimiți la poștă proprietarei sau proprietarului, nu un email – da, la poștă\! Îți recomandăm să o trimiți ca recomandată \- *per Einschreiben* sau *Zustellungsbescheinigung* – pentru ca proprietara sau proprietarul să nu se poate preface că nu a primit-o. Trebuie să oferi un preaviz de 3 luni și dacă încă ești în perioada contractuală minimă (*Mindestmietdauer* – de obicei unul sau doi ani), e responsabilitatea ta să găsești un nou chiriaș sau o nouă chiriașă.
